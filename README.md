Temat 11: Gra w kółko i krzyżyk

Funkcjonalności:
Implelemtacja gry na planszach 3x3, 4x4, 5x5. - Jacek,
Gra z komputerem. - Janek,
Statystyki wygranych zapamiętywanych nawet po wyłączeniu programu. - Paweł,
Możliwość cofnięcia ruchu. - Agata,
Tryb gry na czas.
Jedna zaproponowane przez grupę.- wstępnie poziom trudności - łatwy, trudny.


PODSUMOWANIE I WNIOSKI Z DYSKUSJI O SYSTEMACH ZARZĄDZANIA PROJEKTEM

17.04.2020 „spotkaliśmy się”, by przedyskutować wady i zalety, a także wybrać odpowiedni dla naszego projektu system zarządzania. Wszyscy dokonaliśmy podobnych obserwacji i byliśmy zgodni, nie doszło też do żadnych konfliktów. Pierwszy (i ostateczny) wybór padł na Trello. Zadecydowały o tym m. in.: bardzo przyjazny interfejs użytkownika, graficzne i przejrzyste przedstawienie naszych zadań oraz intuicyjność tego systemu. Dużą zaletą była również dostępność polskiej wersji językowej. Mimo, że język angielski nie sprawia nikomu z nas problemów, to wygodniej pracuje się w języku ojczystym. Ponadto byliśmy wszyscy już wcześniej zaznajomieni z Trello, ponieważ używamy tego systemu do organizacji spraw całego naszego kierunku, a także grupy. Trello oferuje wszystkie funkcjonalności, których nasz projekt mógłby potrzebować (przypisywanie osób, stworzonych przez siebie etykiet, komentarzy i terminów do zadań, ustawianie przypomnień o zbliżającym się terminie ukończenia oraz odznaczanie ich wykonania). Dzięki możliwości wyboru tła, okładek list i dodawania naklejek plan naszego projektu będzie bardziej „żywy” i mniej monotonny, co z kolei zadziała na naszą kreatywność i produktywność. Przydatną opcją jest również tworzenie listy zadań wewnątrz jednej karty i wyświetlanie postępów w ich realizacji. Darmowa wersja Trello pozwala na aktywację jednego z dostępnych dodatków i  w naszym przypadku był to kalendarz, który jeszcze lepiej przedstawia rozplanowanie naszych zadań lub spotkań.

Mimo że Asana i Github również oferują większość tych funkcji, to jednak są dużo mniej przejrzyste (szczególnie Github), są dostępne tylko w języku angielskim. Gdyby nasz projekt był większy, składał się z większej liczby członków, a co za tym idzie – wymagał większej organizacji, to może skłonilibyśmy się w kierunku Asany, która umożliwia lepszy podgląd większej ilości zadań, a także dodawanie „podzadań” (ang. subtasks) (w Trello przewijanie dużej liczby list bywa niewygodne). Również zautomatyzowany kanban Githuba nie jest dla nas niezbędny, gdyż przy takiej liczbie zadań ręczne ich przenoszenie w niczym nie przeszkadza. Ponadto Github jest najmniej przyjaznym i intuicyjnym systemem z tych trzech omawianych. Dominująca biel jest monotonna (zdecydowanie lepszym rozwiązaniem są kolorowe oznaczenia), a cały interfejs wizualnie najmniej do nas przemawia.

Podsumowując, wszystkie omówione systemy są podobnie dobre, jednak małe różnice występujące między nimi sprawiły, że za najbardziej nam odpowiadające i dostosowane do potrzeb naszego projeku uznaliśmy Trello.

Projekt stworzyliśmy w języku Python wersja 3.8 z biblioteką graficzną Tkinter, dzięki której mogliśmy w prosty sposób utworzyć przyjemną dla oka grę. Do zarządzania bazą danych użyliśmy sqlite3, gdyż okazała się najprostrza w użyciu.
